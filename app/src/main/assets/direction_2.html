

<!DOCTYPE html>
<html>

<body>

<p><strong>প্রতিরোধ ব্যবস্থা&nbsp;&nbsp;</strong></p>
<p style="text-align: justify;">বাংলাদেশ বিমান বাহিনীর ঘাঁটি/ইউনিট এবং আবাসিক এলাকায় করোনা ভাইরাস সংক্রমন প্রতিহতে সতর্কতা হিসেবে নিুবর্ণিত প্রতিরোধমূলক পদক্ষেপ গ্রহণ করা যেতে পারেঃ</p>
<p style="text-align: justify;">ক।&nbsp; &nbsp;বাহির থেকে এসে, রোগীর শুশ্রষা করে, খাবার খাওয়া ও খাবার প্রস্তুত করার আগে ও পরে, টয়লেট ব্যবহার &nbsp;&nbsp;&nbsp; করার পর সাবান-পানি বা হ্যান্ড সেনিটাইজার দ্বারা ভালভাবে হাত ধৌত করা।</p>
<p style="text-align: justify;">খ।&nbsp; &nbsp;হাঁচি বা কাশির সময় টিস্যু পেপার বা পরিস্কার কাপড় দিয়ে মুখ ঢাকা।</p>
<p style="text-align: justify;">গ।&nbsp; &nbsp;টিস্যু বা পরিস্কার কাপড় না থাকলে জামার হাতা ব্যবহার করতে হবে। হাঁচি বা কাশির পর তা ভালভাবে ধুয়ে ফেলা।</p>
<p style="text-align: justify;">ঘ।&nbsp; &nbsp;অপরিস্কার হাত দিয়ে চোখ, নাক ও মুখমন্ডল (T zone) স্পর্শ করা থেকে বিরত থাকা। পুনরায় ব্যবহার করার পূর্বে ব্যবহৃত ন্যাপকিন/রুমাল ভালভাবে জীবানুমুক্ত করে ব্যবহার করতে হবে। তবে এসকল ক্ষেত্রে শুধুমাত্র একবার ব্যবহারযোগ্য (Disposable) ন্যাপকিন/টিস্যু ব্যবহার করাই শ্রেয় এবং ব্যবহারের পর টিস্যু পেপার, ময়লা ফেলার নির্দিষ্ট স্থানে ফেলতে হবে।</p>
<p style="text-align: justify;">ঙ।&nbsp; &nbsp;প্রয়োজন ছাড়া ঘরের বাহিরে না যাওয়া।</p>
<p style="text-align: justify;">চ।&nbsp; &nbsp;যতটা সম্ভব জনবহুল এলাকা এড়িয়ে চলা। দুই জনের বেশী একসাথে না চলা, একা চলাফেরা করা উত্তম।</p>
<p style="text-align: justify;">ছ।&nbsp; &nbsp;গণপরিবহণ পরিহার করা।</p>
<p style="text-align: justify;">জ।&nbsp; &nbsp;ঘরের বাহিরে বেশি সময় অবস্থান পরিহার করা।</p>
<p style="text-align: justify;">ঝ।&nbsp; &nbsp;বাহিরের খাবার যথাসম্ভব পরিহার করা।&nbsp;&nbsp;</p>
<p style="text-align: justify;">ঞ।&nbsp; &nbsp;ঘরের জানালা, দরজা খোলা রেখে বাতাস চলমান রাখা।</p>
<p style="text-align: justify;">ট।&nbsp; &nbsp;ঠান্ডা বা ফ্লু আক্রান্ত ব্যক্তির সংস্পর্শ এড়িয়ে চলা।</p>
<p style="text-align: justify;">ঠ।&nbsp; &nbsp;মাংস, ডিম এবং সব্জি খুব ভালভাবে সিদ্ধ করে রান্না করা।</p>
<p style="text-align: justify;">ড।&nbsp; &nbsp;প্রতিদিন কমপক্ষে ৩০ মিনিট ব্যায়াম করা যেতে পারে, কারণ ব্যায়াম করলে শরীরের রোগ প্রতিরোধ ক্ষমতা বৃদ্ধি পায়।</p>
<p style="text-align: justify;">ঢ।&nbsp; &nbsp;ঘন ঘন পানি বা তরল জাতীয় খাবার খাওয়া।</p>
<p style="text-align: justify;">ণ।&nbsp; &nbsp;প্রচুর পরিমানে ভিটামিন সি সমৃদ্ধ মৌসুমী&nbsp; ফল-মূল খাওয়া এবং কাঁচা ফল-মূল খাওয়ার পূর্বে ভালভাবে ধৌত করা।</p>
<p style="text-align: justify;">ত।&nbsp; &nbsp;সর্দি-কাশি, জ্বর, মাথা-ব্যাথা, শ্বাসকষ্ট ইত্যাদি লক্ষণ দেখা দিলে নিকটস্থ হাসপাতালে চিকিৎসকের পরামর্শ নিতে হবে এবং এমতাবস্থায় বাজার, মসজিদ ইত্যাদি জনসমাগম স্থলে না যাওয়া।</p>
<p style="text-align: justify;">থ।&nbsp; &nbsp;নিয়মিত সংস্পর্শে আসা দ্রব্য সামগ্রী যেমন কী বোর্ড, দরজার হাতল, টয়লেট সীট ইত্যাদি পরিস্কার করা।</p>
<p style="text-align: justify;">দ।&nbsp; &nbsp;আবাসিক/স্টেশন এলাকার বাহিরে না যাওয়া এবং জরুরি প্রয়োজন ছাড়া ছুটি সীমিত রাখা।</p>
<p style="text-align: justify;">ধ।&nbsp; &nbsp;সভা, বিভিন্ন অনুষ্ঠানাদি, একত্রে খেলাধুলা যেমন গল্ফ ফুটবল ইত্যাদি কার্যক্রমে অংশ গ্রহণ নিরুৎসাহিত করা।</p>
<p style="text-align: justify;">ন।&nbsp; &nbsp;অবস্থায় মাস্ক ব্যবহার অপরিহার্য।&nbsp;</p>
<p style="text-align: justify;">ল।&nbsp; &nbsp;হাত ধোয়ার জন্য হ্যান্ড সেনিটাইজার ব্যবহার করা অত্যাবশ্যক নয়। সাবান ব্যবহার করে নিয়মিত হাত ধোয়া আবশ্যক।</p>

</body>
</html>